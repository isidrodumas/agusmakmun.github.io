---
layout: post
title:  "May mga time na mawawala sa wisyo ang tao sa paligid mo"
date:   2021-02-12 17:36:00 +0800
categories: [mental health]
---

May mga time na mawawala sa wisyo ang tao sa paligid mo. Siguro dahil bad day, napagalitan sya ng boss nya, o pinatay yung alaga nyang pusa sa pamamagitan ng paghambalos sa ulo nito ng mga tambay sa lugar nila. Hindi natin alam. Pero ang gusto kong sabihin ay minsan bigyan natin ng pagkakataon na mawala sa tamang pag-iisip ang isang tao, dahil hindi sa lahat ng oras ay nasa optimal state tayo, masaya, palatawa, at nakikisama. 

May mga time na gusto natin sakalin ang katrabaho natin, batuhin ang bubong ng kapitbahay natin, o some dark psychological shit na hindi tayo magiging proud ikwento sa mga anak natin dahil naging human trash tayo. Tulad mo, hindi sa lahat ng oras nasa tamang wisyo ang ibang tao. Mababaw o malalim man ang dahilan kailangan nating bigyan ng chance na sumablay ang ibang tao, maging inapproriate, maging tanga, magalit, malungkot, umiyak, o mawala ng saglit sa katinuan. Dahil malamang nung oras na yun, may bumabagabag sa kanya, pwedeng mabigat o magaan para sayo, pero personal ang problema. Huwag nating i-invalidate ang nararamdaman ng iba. 

Bigyan natin ng chance ang tao sa paligid natin na mawala sa aligned. Dahil hindi rin tayo lagi nasa perfect state of mind, ganoon din sila.
