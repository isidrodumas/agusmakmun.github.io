---
layout: post
title:  "May mga bagay kang mai-experience sa buhay na walang positive side.?"
date:   2021-01-20 14:49:00 +0800
categories: [stoicism, mental health, schizophrenia]
---

May mga bagay kang mai-experience sa buhay na walang positive side. Na ang magagawa mo lang ay mamuhay kasama ng paghihirap mo at tanggapin ang sitwasyon.
Noong na diagnose ako ng schizophrenia pakiramdam ko gumuho ang mundo ko. May business ako at maganda ang physical health ko. Pakiramdam ko nasa tuktok ako ng mundo. Tapos nakaramdam ako sa isip ko ng mga extreme negative thoughts at minsan may kasamang delusions.
Nung nadiagnose ako at hindi ako makapaniwala na may sakit ako sa isip at walang itong lunas, sabi ko sa sarili ko sana panaginip lang 'to at magising na ako.
Pilit akong naghanap ng upside or positive side sa experience na to. Nililink ko ang sarili ko sa mga sikat na taong may mental illness para gumaan ang pakiramdam. Parang sinasabi ko sa sarili ko na special kami kaya kami may karamdaman na ganito. Naghahanap ako ng magandang anggulo sa sakit ko para gumaan ang loob ko. Pero ang totoo nagkasakit lang talaga ako at wala itong ibang meaning sa buhay.
Nasa edad 25 ako at may maintainance na ako para sa isip. Wala syang upside at kailangan ko lang ng acceptance sa sitwasyon ko. Para makamove on ako sa buhay ko ay kailangan ko lang syang tanggapin. Nagsimula kong natutunang tanggapin ang sitwatsyon ko 5 years mula nung na diagnose ako. Magaan na ang pakiramdam ko ngayon. Masasabi kong nagmomove na ako sa buhay ko, di tulad ng dati na dinedefine ako ng sakit ko. Mas naging maingat ako ngayon sa mental at physical health ko. Maari ko ring sabihin na mas nagkaroon ng meaning ang buhay ko dahil sa nangyari sa akin.
Ang solusyon sa problema ko ay daanan ang proseso ng suffering at acceptance. Walang shortcut, pain reliever or taong makakatulong sayo sa mararamdaman mong suffering. Ikaw lang ang dadaan dito, sarili mo lang ang kasama mo sa buong proseso.
